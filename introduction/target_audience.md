### কাদের জন্য এই কোর্স? 

---

ইন্টারমিডিয়েট পাশ করে বেরিয়েছে যারা, তাদেরকে টার্গেট করে দাড়া করাচ্ছি এই কনটেন্ট। ফিডব্যাকের ভিত্তিতে 'ডাইনামিক্যালি' পাল্টাবে কোর্স কনটেন্ট। পরিসংখ্যান লাগবে কাজে, সেটাও শিখিয়ে নেবো পাশাপাশি। আর দরকার, বালতি ভর্তি 'কমন সেন্স'। ধারণা করছি, অনেকেই আসবেন প্রথমে, ২০ জন টিকে গেলেই খুশি আমি। ছয় মাসে।

  
ডাটা নিয়ে কাজ করি বলে পরিচয় আছে অনেক ‘ডাটা সায়েন্টিস্ট’দের সাথে। মজার কথা, মেশিন লার্নিং লাগছে সব ফিল্ডে। ডাক্তার, ইঞ্জিনিয়ার, আবহাওয়াবিদ, অ্যাস্ট্রফিজিসিস্ট, নগরবিদ, কে নেই এখানে? রাজনীতিবিদদের লাগছে ভোটের ধারণা পেতে। আগে ভাগে। কাকে পাওয়া যাবে তার দলে? কে হবেন 'প্রভাবিত'?  


আমলাদের লাগছে ঠিক সিদ্ধান্ত নিতে। হাওরের পানি উপচে পড়বে কি না সেটাও জানতে লাগবে এই জিনিস। গরীব দেশের ভুল সিদ্ধান্তের ফলাফল ভয়াবহ। টাকা + সময় নষ্ট হয় দুটোই। প্রাকৃতিক বিপর্যয়ে জানমালের ক্ষতি হয় অনেক। ওই বিপর্যয়/দুর্ঘটনা আগে থেকে 'দেখার' জ্ঞান দিয়েছেন সৃষ্টিকর্তা। কোন ক্যান্সারটা খারাপ না ভালো, সেটা বুঝতে লাগছে ডাক্তারদের। ঔষুধ কোম্পানিগুলোর।  


আমার ধারণা, পুরনো ডাটা থেকে ভবিষ্যত দেখতে চায় সবাই। আর তাই, সামনের পাঁচ বছরে এটা লাগবে সবারই। মুদি দোকানদার সহ। কোন মাল বেশি উঠবে সামনের মাসে, সেটার ‘ফোরকাস্ট’ করবে কে? দেখুন ভিডিওটা।  
\[\*\* ভিডিওটা দেখতে হবে 'ক্লোজ ক্যাপশন' চালু করে, পর পর ৩ বার\]

